De emendando Aeschylo si quis bene mereri hodie velit, ab editione Hermanniana
tanquam a fundamento omnis criticae supellectilis proficiscatur necesse est. Quae quidem
editio quam accurata et subtili aestimatione egeat, praeclare nuper expositum a ¹W'elckero
Musei Rhen. t. IX. p. 179. sqq., ubi qualem ille operis Hermanniani aestimatorem deside-
raverat, talem reapse ilico se praestitit Carolus Prienius, qui eodem Musei Rhen. t. p.
217. sqq. et p. 392. sqq. de emendanda una saltem Aeschyli sabula, Septem ad Thebas
dico, tam bene etiam post Hermannum meritus sit, ut perpauca tantum reliqua fecerit.
Horum quaedam cum satis probabiliter iam indagasse mihi videar disputatione quam de
emendanda illius fabulae parodo scripsi*), eodem consilio nunc alterum carmen chori-
cum eiusdem fabulae breviter percurram: de quo perpoliendo egregia sane esse Hermanni
merita ut concedam Prienio‚ quaedam tamen utriusque critici acumen fugisse in promptu

est, veluti secundo statim versu primae strophae cum omnes libri scripti haec testentur:

γείτονες δὲ καρδίας μέριμναι
versus autem antistrophicus

τᾶσδ’ ἄρειον, ἐχθροῖς ἀφέντες
non omnino congruat cum illo, Hermannus reiecta vocis καρδίας synizesi‚ qua olim in
Elem. doctr. metr. p. 54. metro consultum voluit, et explosa Dindorfii coniectura peregri-
nam vocem κάρζας Aeschylo inculcantis in versu antistrophico inesse sibi persuasit rnen-
dum scripturae, quod tollere sic emendato versu ausus est:

τᾶσδ’ ἄρειον, ἓξαφὲντες ἐχθροῖς
quam emendationem vereor ne parum caute dixerit Prienius nihil dubitationis hahere. Verum

⁹) Haec disputatio quam nuper cum viro clarissimo Friderico Bitschelio communicavi, propediem in Ιι-
seo Rhen. prodibit. -

